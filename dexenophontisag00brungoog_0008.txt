Notum est acerbissime hodie iudicari saepenumero de Xenophontis scriptis haud

¹ paucis: quae quia parum placere videntur urbanitati huius saeculi atque elegantiae aut omnino
non esse Xenophontis proclamant critici aut ex parte saltem interpolatorum fraude misere esse
depravata. Quod iatum Agesilai quoque laudationem non effugisse commode cognoscet si
quis doctae disputationis, quam anno 1883 de Agesilao conscripsit M. Evers, perlegerit caput
prius, ubi virorum doctorum de Xenophonteo Agesilao iudicia enumerantur.

Unde perspicitur originis Xenophonteae inter recentiores, qui accuratius rem tractavere,
extitisse perpaucos defensores, plerosque totum libellum pseudepigraphum censere et vel eos,
qui minus severe iudicaverint, eo tamen consentire, ut caput undecimum damnandum esse
censeant, quod aut a Xenophonte scriptum aut sic ab eo editum esse negant.

Atque nolo equidem hocloco singulorum criticorum iudicia recensere, neque enim
mihi proposui ut totam Agesilai laudationem pertractarem. Sed hoc velim absolvere, quod
mihi neglexisse videntur viri docti, ut accuratius conclamatum illud eaput extremum XI
interpreter, unde spero etiam de reliquis libelli partibus aliquantulum lore ut lucremur.

l

Atque primum caput undecimum vel ei, qui a Xenophonte scriptum esse con-
cedunt, rudem esse atque indigestam molem quasi uno ore declamant. Audias Heilaudium
(prael. p. XX) : ,nullum in hoc capite apparet esse ordinem, nullam sententiarum convenientiam“
et Breitenbachium (prael. ed. p. Vl: „male inter se cohaerere haecomnia et perperam
esse ordinata facile intelligitur.“ Hagenus vero (diss. Bem. 1863) vel „sutorem“ increpat
eum, qui stulte hoc caput compilaverit. Similiter Terwelpius (diss. llluenst. 1873) alii.

Quod si verum esset, res esset sane mirifica. Talis enim est sententiarum in cap. Xl
collectarum expolitio, qualern in hypomnematis sive in schedis privato usui destinatis nemo
adhibet. ltaque ipsa hac subtilitate atque industria, qua singula limaverit, cogimur ut intentius
quaeramus, nonne aliquod lateat etiam in compositione illarum sententiarum scriptoris con·
silium.

Quod consilium ut commodius demonstrare possim legentibus, verba ipsa proponam
in eas partes discripta, in quas ipse Xenophon mihi videtur hoc de Agesilai moribus iudicium

distribuisse.
1 3

330150

 

